# Estudo preliminar - Anteproxecto

## Descrición do proxecto
Uns familiares posúen unha **depuradora de marisco**. Aínda que actualmente están vendendo a negocios, queren alcanzar tamén o cliente final para **ampliar o negocio**, xa que os peches debido á pandemia reduciron a facturación.

Ademais, considero que sería interesante levar un dos empregos tradicionais galegos ao **ámbito virtual**.

O **obxectivo principal** deste proxecto é contar cunha páxina web que permita a **compra de marisco**, concretamente de ameixa fina, ameixa babosa, ameixa japónica e berberecho. Os produtos poden recollerse no local ou poden ser enviados á casa do comprador.

Entre outras, estas son as **funcionalidades** que pretende cubrir:
- Que os clientes se poidan rexistrar e iniciar sesión para realizar as súas compras.
- Elixir a cantidade de marisco a comprar.
- Engadir produtos á cesta da compra.
- Elixir o tipo de compra (recollida en tenda ou envío á casa).
- Contactar cos empregados a través dunha páxina de contacto.

Este proxecto **non** incluiría unha función de compra real, xa que para iso habería que introducir os datos de tarxetas de crédito ou débito.

### Destinatarios
O **público obxectivo** deste proxecto serían tanto **negocios** coma **particulares**.

### Estudo de necesidades
Hai outras páxinas web que se centran na venda de mariscos, pero a diferencia destas os nosos produtos proverían **directamente da nosa depuradora** e se centraría especificamente en tipos concretos de marisco.

[Mariskito](https://mariskito.com/) e [Mariscos O Grove](https://www.mariscosogrove.com/) son exemplos de páxinas web adicadas á venda de marisco e peixe.

### Xustificación do proxecto
Considero importante ter unha **forma máis segura de comprar marisco**, sobre todo nestes tempos de pandemia. Sería tamén unha forma **máis económica**, xa que se trataría directamente co cliente final, evitando os custos dos intermediarios.

### Ideas para a súa comercialización
Usaríamos **Facebook** e **Instagram** para darnos publicidade. Tratariamos de conseguir tamén o selo de **"Galicia calidade"**, que garantiría publicidade a través desta corporación.

### Modelo de negocio
O proxecto substentaríase principalmente cos **beneficios da venda de marisco**, pero a páxina web contaría cunha sección especial para **publicidade**.

## Requirimentos
Medios materiais e tecnoloxías necesarias para desenvolver o proxecto.
- **Infraestrutura:**
    - Servidor web en **AWS**.
    - Servidor de base de datos en **phpmyadmin**.
- **Backend**
    - Usarase **PHP** e o framework de **Laravel**.
- **Frontend**
    - Para a aparencia empregaranse **Bootstrap** e **CSS3**.
    - Para as peticións usaranse **Javascript** e **JQuery**.

## Planificación
- **Estudo preliminar:**
    - 07/04/2021 - 14/04/2021
- **Análise:**
    - 14/04/2021 - 21/04/2021
- **Deseño:**
    - 21/04/2021 - 28/04/2021
- **Codificación e probas:**
    - 28/04/2021 - 16/06/2021
